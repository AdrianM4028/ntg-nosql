शुभ कन्होमन'स्म

श्री राजेन्द्र रघुवंशी के कुशल एवम् साधनापूर्ण नेतृत्व में जननाट्य संघ, आगरा तथा
आसपास के जिलों में तीन दशकों से सांस्कृतिक जागरण के कार्य संलग्न हैं । इसके विभिन्न
अभिनयों ने सदैव ही समाज के शोषित-पीडित वर्गों के मर्मस्थल को स्पर्श करते हुए प्रेरणा ग्रहण

की है और समाज परिवर्तन के लिए दिशा प्रदान की है । इसके साथ ही सदैव ही शुचिता एवम्
केवल सुरुचि के विकास का भी ध्यान रखा है ।
यह प्रसन्नता का विषय है कि आगरा नगर महापालिका के नवनिर्मित सांस्कृतिक भवन
का अनौपचारिक उदघाटन जननाट्य संघ द्वारा अभिनीत नाटक 'हैमलेट' के प्रदर्शन के द्वारा होने
जा रहा है । इस भवन के उपयोग के लिये यह आयोजन दिशा बोधक है । मेरी धारणा यह रहीं है

कि इस भवन से संबद्ध एक नाट्य-संगीत विद्यालय भी नगर महापालिका को स्थापित करना
चाहिए । जिससे इस महानगरी के युवक-युवतियों के लिए संगीत, नाटक एवम् ललित कलाओं के
प्रशिक्षण का मार्ग प्रशस्त हो सके । यहाँ के प्रशिक्षित कलाकार ही जहाँ एक ओर सांस्कृति भवन
का सदुपयोग सुनिश्चित करेंगे, वहाँ हमारे क्षेत्र के लोकगीत और लोककलाओं को विकसित किये
जाने का भी अवसर होगा । सांस्कृतिक क्षेत्र में आगरा का अतीत शानदार रहा है, इसके भविष्य
को शानदार बनाने और इस क्षेत्र के कलाकारों को राष्ट्र" रंगमंच पर चमत्कृत होने योग्य बनाने
का अवसर प्रदान करना है ।
-डोरीलाल अग्रवाल

