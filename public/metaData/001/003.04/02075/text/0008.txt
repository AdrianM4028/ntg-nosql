दो शब्द
विगत दो-तीन वर्षों में मैंने सांस्कृतिक गतिविधियों को प्रस्तुत करने की दिशा में कुछ
प्रयोग किये हैं, मुख्य रूप से नाटक, शारुत्रीय संगीत और नृत्य के मामले में । अपने अनुभव से, मैं
निश्चित रूप से इस बात को कह सकता हूँ कि आगरा के नागरिक अत्यंत संवेदनशील और दर्शक
अत्यन्त सहयोगी हैं । ऐसी गतिविधियों के लिए प्रतिभा भी मौजूद है और दर्शक भी । तो कमी
किस बात की है । स्पष्ट हैं कि ऐसे संगठनों की कमी है जो अपेक्षित कार्यक्रमों को आयोजित

करें और सर्वसाधारण के समक्ष प्रस्तुत करें ।
बहुत सी छोटी-बडी संस्थाएं आगरा में काम कर रही हैं, किन्तु वे सभी कलाकारों तक
सीमित हैं । इससे मेरा तात्पर्य यह है कि उन संस्थाओं में मुख्यत: कलाकार हैं और चंद संरक्षक

सदृश्य लोग उनसे सम्बध्द हैं, जो उन संस्थाओं का मान बढाने लिए हैं । इस कारण, ऐसे संगठनों
की कमी है जिनकी आर्थिक स्थिति सुदृढ़ हो और ऐसी संगठनात्मक शक्ति हो जो प्रदर्शनों को
प्रेरित और प्रस्तुत कर सके ।
इसी उद्देश्य से मैंने एक ऐसा छोटा सा संगठन स्थापित करने का प्रयास किया है
जिसमें ऐसे लोग हों जिनका इन प्रटुत्तियों को संगठित करने की रुचि है, धन है और समय है ।
प्रमुख रूप से, ऐसे संगठन में संगीत या नाट्य प्रेमी होते हैं, बजाय मात्र कलाकारों के नगर को
इस प्रकार के अच्छे संगठनों की बडी आवश्यकता होती है । आगरा में ही नहीं, अपितु अन्य नगरों

में भी ऐसे संगठनों को प्रोत्साहित करने और विकसित करने की आवश्यकता है । एक बार यदि
ऐसे संगठन चल निकले तो वे सांस्कृतिक कार्यक्रमों को खूबी से आयोजित करने लगेंगे और अपने
नाम की वजह से वह अल्प दरों पर अधिकाधिक दर्शकों को टिकट लगा कर कार्यक्रम 'बेच'

सकेंगे । निशुल्क मनोरंजन का आज के युग में कोई अर्थ नहीं है । अन्य प्रान्तों में स्तरीय नाटकों
और संगीत कार्यक्रमों को लोग टिकट खरीद कर ही देखते हैं l
मेरी भावना है कि सर्विस क्लबों को भी अपनी सांस्कृतिक गतिविधियों को इसी तरीके

से विकसित करना चाहिए और अच्छे कार्यक्रमों को अल्प दरों पर टिकिट लगाकर आयोजित
करना चाहिए । तभी हम अपने रंगमंच को विकसित कर सकेंगे । 'कंड रेर्जिग' के नाम पर तथा
कथित सांस्कृतिक कार्यक्रमों के भारी-भरकम टिकिट रखने का अधिक औचित्य नहीं है । जिस प्रकार
विभिन्न राजकीय विभाग, विद्यालय और व्यापारिक संस्थान खेलकूद को बढावा देते हैं, उसी प्रकार
उन्हें अपने सांस्कृतिक दलों का निर्माण करना चाहिए । कार्यक्रमों के लिए राशि निर्धारित करनी

चाहिए । यदि कोई निजी प्रतिष्ठान इस प्रकार की गतिविधियाँ आयोजित करता है तो सरकार
उसे कर में राहत दे ।
५
मुझे आशा है कि नगर के सांस्कृतिक स्तर को ऊँचा उठाने के लिए जो कार्य हो रहे
हैं, सांस्कृतिक भवन के बनने से उनमें और गति आयेगी और हम कला प्रेमी भी उस दिशा
में
अपना-अपना योगदान करने के लिए अग्रसर होंगे ।

तो-पीयूष सिंघल

