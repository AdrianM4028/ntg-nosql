हार्दिक बधाई
आगरा नगर की सांस्कृतिक परम्परा बहुत पुरानी है और वर्तमान समय में भी
भारतीय जननाट्य संघ सदृश्य सांस्कृतिक संस्थाएं इसके कलात्मक उत्थान के लिए सतत् संलग्न
हैं । लेकिन एक अच्छे आधुनिक प्रेक्षागृह के अभाव में इन सांस्कृतिक गतिविधियों में अवरोध सा लग
जाता था । अब सांस्कृतिक क्षेत्र में एक नये उत्साह की लहर सी दौड़ गई है l यह अत्यन्त

प्रसन्नता का विषय है कि 'हेमलेट' के प्रदर्शन द्वारा जननाट्य संघ ने अपने कर्तव्य की पूर्ति की है ।

मुझे पू र्ग विश्वास है कि श्री राजेन्द्र रघुवंशी जैसे कुशल तथा उत्साही व्यक्ति के नेतृत्व में आगरा
का यह नाट्य आन्दोलन महा नगरों के नाट्य आन्दोलन के समकक्ष खड़ा हो सकेगा ।
प्राय: यह प्रश्न किया जाता है कि सांस्कृतिक गतिविधियों पर इतना खर्च क्यों" ? किन्तु
इस प्रकार का प्रश्न वहीं व्यक्ति कर सकते हैं जो इन गतिविधियों को मात्र मनोरंजन का साधन

समझते हैं, जबकि वस्तु स्थिति यह है कि बिना सांस्कृतिक विकास के आर्थिक तथा सामाजिक
विकास कोई अर्थ नहीं रखता । किसी भी देश की समृद्धि उसकी उच्च सभ्यता से ही आँकी जाती

है । समुन्नत विचारों के द्वारा ही हम विश्व में अपना नाम ऊँचा रख सकते हैं । सांस्कृतिक कार्यों
के लिए किया गया कोई भी खर्चा समाज को कई गुने लाभ के रूप में लौटकर प्राप्त हो जाता है है
भारत आज अपनी सांस्कृतिक धरोहर के कारण ही दो सौं साल की गुलामी के बाद भी अपने

गौरव को समुन्नत बनाये रहा ।
मुझे अत्यन्त प्रसन्नता है कि सांस्कृतिक-भवन के निर्मित होते ही, इतने विशाल पैमाने
के कार्यक्रम को हाथ में लेकर जननाट्य संघ ने प्रेक्षागृह की सार्थकता को सिध्द कर दिया है । अत:
बधाई ! हार्दिक बधाई ! !

… ओ० पी० शर्मा

