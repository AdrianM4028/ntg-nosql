खुलें पत्र के बहाने, हिंन्दी रंगमंच पर बातचीत
आदरणीय रघुवंशी जी,
आपका पत्र मिला । स्मारिका के लिए मैं लेख न लिखकर आपको अनौपचारिक पत्र लिखने

में ही आत्मीयता का अनुभव कर रहा हूँ । हिन्दी रंगमंच को लेकर मेरे मन में सदा एक सवाल पैदा
होता रहा है । प्रबुद्ध रंगकर्मी होने के नाते आप या आप जैसे अन्य रंगकर्मियों के मन में भी यह सवाल हो
सकता है कि बंगला, मराठी, कन्नड़ या मलयालम भाषर्थिरों के रंगमंच. की पहचान जैसा क्या हिन्दी का
अपना कोई जातीय रंगमंच है ? यह सवाल उस समय और प्रासंगिक लगता है जब अनुवाद नाटकों का
हिंदी में मंचन अधिक हो रहा हो । उनका प्रभुत्व बढ़ रहा हों I मेरे कथन का यह आशय कतई नहीं है

कि अनुवाद नाटक न मंचित हों । बात का मुद्दा यह है कि अनुवाद नाटकों से क्या हिन्दी रंगमंच का
जातीय स्वरूप बन रहा है या नहीं ? शायद नहीं I मेरे इस प्रश्न के उत्तर में बहुत से रंगकर्मी यह कह

सकते हैं कि हिन्दी में रंगमंच के लिए नाटक ही यहीं हैं I और उनकी इस बात में सत्यता भी है । पर
साथ ही दायित्व के प्रति नकार की स्थिति भी इस जवाब में शामिल है । शायद इस बात को वे लोग
भी महसूस करते होंगे कि अनुवाद नाटकों से जातीय हिंदी रंगमंच के विकास की सम्भावनाएँ नहीं
बनती ।
नाटक एक टीम वर्क है । मनोरंजन के अतिरिक्त उसका एक प्रयोजन भी रहा है । आज

सामाजिक संदर्भ बदल गये हैं और नाटक के प्रयोजन भी । अब उसे पाँचबाँ वेद कहकर पारिभाषित नहीं
कर सकते । यह युग राजनीति का युग है । थियेटर को इससे अलग नहीं किया जा सकता I ऐतिहासिक
बदलाव की सामाजिक प्रक्रिया को शामिल किये बगैर नाटक का प्रयोजन उभर कर नहीं आयेगा I किसी

रूसी विद्वान की परिभाषा है, “Theatre is political parliament, whereas in the highest
instance all the most vital problems of age are being disc'usscd.” मगर पोलिटिकल

थियेटर तो और भी कठिन विधा है । किन्तु जरूरी भी I ऐसा थियेटर रंगकर्मी तया लेखक में विशेष चेतना
की माँग करता है I जहाँ चेतना होगी वहां कला भी होगी और कलात्मक अनुशासन भी होगा । ऐसी

स्थिति में मुख्य विचार को संजीवन स्थितियों के बीच से रेखांकित होना चाहिए, न कि ऊपर से आरोपित ।
इस तथ्य को नाटक और रंगकर्मी दोनों को ही सोचना होगा और इसके साथ ही रंगमंच के बारे
में भी l
यह सच है कि भारतेन्दु बाबू हरिश्चन्द्र ने रंगमंच और नाटक को करीब लाने की कोशिश
की थी I अंधेर नगरी, भारत दुर्दशा, प्रेमजोगिनी (अधुरा है) उनके पोलिटिकल नाटक ही हैं जिनमें

चेतना और कला का अभाव नहीं । उस युग में सचमुच नाटक आन्दोलन की लहर आई थी I करुवों तक
में नाटक मंडलियाँ थीं । लोग मिथक के सहारे या सीधे सामाजिक सवालों को लेकर नाटक लिखते और
संचित करते थे । भारतेन्दु भारतीय रंगमंच का निर्माण लोक नाटकों से लेकर कूर रहे थे । गीत, कथा,

संवाद सभी कुछ । वे पारसी थियेटर के विरुध्द हिन्दी का अपना रंगमंच स्थापित कर रहे थे । उनके नाटक

सामान्य जनता के बीच सीधे अपनी बात कहने में समर्थ रहे । मेरा अपना विश्वास है कि भारतेन्दु ने

