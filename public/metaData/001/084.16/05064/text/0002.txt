सांलर्णतीरु सेतु
10 मार्च से 12 मार्च, 1 9 80 तक आयोजित तेरहवें भारतीय
भाषायी नाट्य समारोह के अवसर पर प्रकाशित इस स्मारिका का
आधारभूत विषय जयपुर में भारतीय भाषाओं के रंगमंच की
उपलब्धियों, क्षमताओं तथा भविष्य की सम्भावनाओं के विविध
पलों पर प्रकाश डालने के अतिरिक्त उनकी सांस्कृतिक परियोजनाओं
तथा संगठनात्मक पक्ष को भी समावेशित करना है । वस्तुत: यह
एक ऐसा अवसर है जिसे हम सांस्कृतिक अन्तरावलौकन का पर्व
भी कहें तो कोई अतिशयोक्ति नहीं । कई छिपी प्रतिभाएँ प्रकाश में
आती हैं, कई सुप्त कलानेत्रियाँ- जागृत होती हैं । इस वर्ष एक लम्बे
अन्तराल के बाद गुजराती भाषा-भाषी फिर हमारे समारोह में
भाग ले रहे हैं यह हमारी प्रसन्नता का विषय है, किन्तु उडिया,
कन्नड़ और बंगला जैसी सशक्त सरस भाषाओं की अनुपस्थिति हम

आयोजकों के लिए चुनौती है । हम चाहेंगे कि विभिन्न समाजों के
बीच एक सांस्कृतिक सेतु का निर्माण किया जाए । यह कार्य
कठिन नहीं है पर कहीं से तो इसकी शुरूआत करनी ही होगी,
इसलिए हम सभी ऐसे सांस्कृतिक संगठनों से अपील करते हैं कि वे
राष्ट्र" एकत्व के इस कार्य में उदारता से हमारा योग करें और
आगामी वर्ष के लिए अभी से अपना मानस तैयार करें ।
जगदीश प्रकाश
अध्यक्ष
कल्चरल सोसायटी आँफ राजस्थान

