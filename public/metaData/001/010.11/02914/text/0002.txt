अकादमी की और से :-…८
विगत कुछ वर्षों से उत्तर प्रदेश में रंगमंच के क्षेत्र में काफी जागरूकता
आई है । प्रदेश में रंगमंच की प्रोन्नति के लिये अकादमी द्वारा किये जा रहे

प्रयासों में संभागीय नाटक प्रत्तेयोगिताओं तथा प्रादेशिक नाटक प्रतियोगिता
का आयोजन, नाटकों के मंचन हेतु नाट्य संस्थाओं को प्रेक्षागृह एवं प्रचार
को सुविधा प्रदान करना, प्रदेश के विभिन्न भागों में लधुनाट्य प्रशिक्षणप्रस्तुति शिविरों का आयोजन करना, श्रेष्ट हिन्दी नाट्य लेखन को प्रोत्साहित
करने के उद्देश्य से सर्वश्रेष्ठ हिन्दी नाटक पर 'भारतेन्दु पुरस्कार' प्रदान करना,

नाट्य कला के विधिवत प्रशिक्षण हेतु भारतेन्दु नाट्य केन्द्र की स्थापना आदि
प्रमुख हैं । प्रदेश की विभिन्न नाट्य संस्थाओं तथा अकादमी द्वारा किये जा
रहे प्रयास से अब इस बात की आशा बंधने लगी है कि कुछ ही दिनों में
रंगमंच के क्षेत्र में उत्तर प्रदेश देश के सांस्कृतिक दृष्टि से विकसित प्रदेशों के
समकक्ष अपना स्थान बना सकेगा । प्रदेश में रंगमंच के इस विकास क्रम में
भाग लेते हुए अकादमी ने ये अनुभव किया कि अन्य प्रदेशों की अपेक्षा अभी
हमारे प्रदेश में बाल रंगमंच प्रताप: उपेक्षित है । बाल रंगमंच के कार्यकलाप

अभी तक केवल बालकों के स्कूलों में आयोजित होने वाले रंगमंच कार्यक्रमों
तथा वार्षिकोत्सव. तक ही सीमित हैं । बाल रंगमंच की दिशा में अभी
गंभीरता पूर्वक विचार नहीं किया गया है l ये निर्विवाद है कि बालकों में

कला की विभिन्न विधाओं यथा साहित्य, संगीत-नृत्य, चित्रकला, वेशविन्यास,
रूप सज्जा आदि के प्रति सुरुचि पूर्ण संस्कार उत्पन्न करने, उन्हें शुद्ध उचचारण

एवं भाषा ज्ञान कराने, दैनिक जीवन में अनुशासित व्यवहार करने तथा
उनमें सामूहिक रूप से मिलजुल कर कार्य करने की भावना विकसित करने के
लिये रंगमंच से बढ़कर रोचक और उपयुक्त कोई अन्य माध्यम नहीं है ।

बालरंगमंच के प्रति जागरूकता उत्पन्न करने के उद्देश्य से अकादमी ने
१ ९७ ५ में गुजरात के ख्याति प्राप्त बाल-रंगमंच विशेषज्ञ श्री प्राग जी डोसा के

