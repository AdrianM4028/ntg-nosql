‘\‘

भारत के राम थाईलैण्ड के नृत्य-नाटकों म
रमा शंकर शर्मा
2 4/7 4 पुनिया पाड़ा, आगरा-2
थाईलैण्ड के जीवन में भारतीय संस्कृति की जहँ बहुत गहरी है…इतनी गहरी कि आज

सदियों के बाद भी वह पूर्णता सुरक्षित और अ प्रभावित है । यहाँ की विभिन्न कलाओं-नृत्य,
नाटक और संगीत पर यह प्रभाव विशेष रूप से परिलक्षित होता है । इन कलाओं का शास्वीय
पक्ष शतप्रतिशत भारतीय है और सबसे अधिक हर्ष और सन्तोष की बात तो यह है कि इस

शास्वीय पक्षका पालन, जितनी निष्ठा के साथ थाईलैण्ड में होता है, उतना शायद भारत में भी
विभिन्न भागों में नहीं होता । यह कहने में हमें कोई संकोच नहीं कि हमारी प्राचीन परम्पराओं
और आदर्श, को हमसे अधिक थाईवासियों ने बड़े जतन से संजो कर रखा है । इसके लिए उन्हें

गर्व भी है ।

प्रवर्त्तक भरत मुनि
भारत की भांति थाईलैण्ड में भी नाट्य शास्त्र के प्रवर्त्तक या आदि-गुरु भरत मुनि ही
माने जाते हैं, अतएव उनकी विधिवत पूजा के बिना नाट्य शास्त्र की शिक्षा किसी शिक्षार्थी को
नहीं दी जाती । नाटक, नृत्य और संगीत विद्यालयों में प्रतिवर्ष विशेष समारोह आयोजित किये
जाते हैं, जिसमें सर्वप्रथम गुरु की पूजा होती है ।
इन विद्यालयों में उक्त समारोह बडी धूमधाम से मनाया जाता है-गुरु के दिन
वृहस्पतिवार को ही । इस समारोह के पूर्व, विद्यालय के अध्यापकगण संगीत के कुछ सुर और नृत्य
की कुछ मुद्राएं नहीं सिखा सकते । इसके पीछे यह विश्वास है कि उक्त विधि-विधान के निर्वाह
किये बिना अभ्यास कराने पर अध्यापकों और शिक्षार्थियों-य-दोनों का अनिष्ट होता है अतएव यहाँ
वह पूर्णता वर्जित है I

समारोह में नृत्य और नाटक के अभिनेतागण एक वेदी पर भरत मुनि की मूर्ति रखते हैं,
साथ ही पूजा की सामग्री मूर्ति के सामने रखते हैं । संगीत के शिक्षार्थी भरत मुनि के स्थान पर
नारद मुनि की मूर्ति रखते हैं । इसके बाद वयोवृद्ध अध्यापकगण श्वेत वस्त्र धारण करके समारोह
का विधिवत संचालन तथा पूजन कराते हैं । उस समय नृत्य शाखा के पुराने शिक्षार्थी एक विशेष
प्रकार का नृत्य करते हैं, जिसमें वे अपने हाथ में भीग-सामग्री का पात्र लिये रहते हैं । इसके बाद

सबसे वयोवृद्ध अध्यापक मन्त्ररेच्चऊरण से आदि-गुरु तथा अन्य गुरुओं की दैवी शक्तियों का व्यापन
करता है । उस समय वाद्य-यंत्रों में भी निमन्त्रणसूचक धुनें निकाली जाती हैं ।
इसके बाद नाटक और संगीत के दो वयोवृद्ध अध्यापकगण शिक्षार्थियों पर पवित्र जल
छिड़कते हैं । शिक्षार्थी नतमस्तक होते हैं । इस समारोह के बाद ही शिक्षण प्रारम्भ होता है ।
थाईलैण्ड शारुत्रीय नृत्यों में रामकथा के प्रसंग भरे पड़े हैं । यद्यपि कुछ प्रसंग भारत में

