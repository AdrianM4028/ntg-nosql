57

कृष्ण-क्या ?

मनसुख--तुस्सा री निति, होर क्या ?

(तुम्हारी नीयत, और क्या ?)

हरण
हरण लोक-नाट्य का प्रमुख क्षेत्र जिला कुरुलू है । कुल्लू जिला से लगते सनोर, वदार
चौहार और बाली चौकी मज्यों-सिराज के क्षेत्र में भी यह लोक नाट्य प्रदर्शित किया जाता है ।
इस नाट्य की पृष्टभूमि रामायण काल से सम्बन्धित मानी जाती है । कहा जाता है कि जब हनुमान जी ने लंका में जाकर सीता माता की खोज आरम्भ की तो वह इतनी ही जानकारी पा सके

कि सीता लंका नगरी में ही किसी स्थान पर रखी गयी है । उस स्थान का पता वह नहीं पा सके
वे वापिस राम के शिविर में आ लौटे । तब वहाँ सीता का पता लगाने की योजना बनायी गई ।
हनुमान अपने कुछ साथियों को लेकर राक्षसी भेष धारण कर लंका में राजा रावण के पास उपस्थित हुए । उन्होंने रावण को याद दिलाया कि मरीच राक्षस ने सोने का हिरन बन कर आपके
लिए अपनी जान दी है । इसलिए महाराज की आज्ञा हो तो हिरन के रूप में मरीच की सेवा को
अमर बनाने के लिए वे लंका नगरी में हरिण नाटक खेलना चाहते हैं । रावण बहुत प्रसन्न हुआ
और उसने घोषणा की कि लंका राज्य के घर-घर में जाकर हिरण नाटक का प्रदर्शन किया ।

हिरण को लोक भाषा में हरण या हीरण कहते हैं । दो व्यक्ति ऐसी मुद्रा में अर्ध झुकाव लेते हैं कि
दोनों के मिलने से एक चौपाया बन जाता है है उनके ऊपर चितकबरा पटुटू चढाया जाता है ।
आगे भीग के लकड़ को सजा कर दो सींग लगाये जाते हैं । बीचों-बीच सिर से पीछे की ओर को
एक सफेद पटका रखा जाता है । यही आकृति हरण कहलाती है । हिमालय के किन्नौर में 'होरिगफी'

और चम्बा में 'हरणात्तर' लौक-नाट्य में भी इस आकृति का हरिण बनाया जाता है ।
मण्डी तथा कुल्लू में हरण के साथ कुछ विदूषकीय पात्र होते हैं, जिन्हें डंठी कहा जाता है ।
जब किसी धर के प्रांगण में हरण का नृत्य चल रहा होता है, उस समय डंठी अगाड़े-पछाड़े घूमता

फिरता रहता है । लंका नगरी में भी ये इसी प्रकार कोने-कोने में छान-बीन कर के सीता का पता
लगाँने के प्रयास करते थे । जब निश्चित होता कि सीता यहाँ नहीं है तो वे 'हो' की लम्बी आवाज
करते थे । हरण का नृत्य बन्द हो जाता था । तत्पश्चात् कुछ देर हास-परिहास में संवाद के बाद

वे अगले धर की ओर प्रस्थान करते थे । इस तरह खोज-बीन करते हुए एक रात उन्हें अशोकवाटिका में सीता के होने का पता चल गया । तब इसके बाद हरण का प्रदर्शन बन्द कर दिया गया

और सीता के मुक्त करने के लिए कई अन्य मार्ग अपनाए गये ।
कुरुलू में आज भी विजयादशमी दशहरा से पन्द्रह पोष तक और कहीं-कहीं बसन्त पंचमी
तक हरण का प्रदर्शन अनेक टोलियों द्वारा गाँव-गाँव तथा धर-धर जाकर किया जाता है । मंडी में
अधिकांश, इसका प्रदर्शन शरद नवरात्र अथवा देबी-देवताओं के शरदकालीन पर्वो के अवसर पर
किया जाता है । इसमें नृत्य एवं संगीत तो चलता ही है, इसके अतिरिक्त जो आग-संवाद किए

जाते है, उनमें हास-परिहास के साथ-साथ बौद्धिक महत्त्व की प्रश्नोत्तर", भी चलती है । जैसे एक
स्वांग में एक व्यक्ति ढंठी से प्रश्न करता है-

