( 29 )
कविता----

"मेरी पीडा'
नीलम कुमार गुरुता
सदस्य
महोदय,

मेरे इस नाम ने बहुतों को हँसाया है
मुझको रुलाया है
सचमुच ये माम मुझे रास नहीं आया है
यादें जुडी इससे कुछ खट्टी मीठी
लिखी जब मैंने अपने मित्र को चिटूठी
पहुंचे हुए खत का मजमून पढ़कर
पत्नी जी बोली उनसे तमक कर
ये नीलम कौन है
बतलाइये आप क्यों मौन हैं
था तोड़ा उन्होंने यूं शंकाओं का घेरा
न घबराओ ये तो है पुरुष मित्र मेरा
यदि हो जाती उस दिन शंका बीजों की खेती

मेरे मित्र की पत्नी सौतन को रोती
है इस नाम की एक और लम्बी कहानी
था आवेदन भेजा मैंने पिलानी
प्रत्युतर में तबियत बिगडी हमारी
लिफाफे पर लिखा का नीलम कुमारी
इस नाम ने खेला एक और खेल

बना डाला सर जी ने मुझ मेल की फीमेल
उपस्थित हुआ तो उनकी आँखों में नीर था
समझ रखा जिन्होंने मुझे अपनी हीर था
इसलिए मैं आपको देता हूँ एकही राय 7
जब भी आप कोई बच्चा पाये
अपनी पत्नी को ऐसा नाम सुझाये
पड़े न उसके जीवन में कोई ऐसा झमेला

वो मजनूँ हो पर लोग उसे न समझे लैला

