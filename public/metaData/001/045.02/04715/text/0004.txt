\o

a गिद्ध : विवादों कै धेरै म
विजय तेन्दूलकर आधुनिक भारतीय रंगमंच के अग्रणी नाटककार हैं ।

1972 में बम्बई की नाट्य संस्था थियेटर यूनिट ने डॉ० श्रीराम लागू के निर्देशन
में जब उनके 'गिद्ध' नाटक को प्रस्तुत किया तो मराठी रंगमंच का पूरा दृश्य एक
जोरदार धमाके के साथ बदल गया और अपने प्रदर्शन से लगभग दस वर्ष पूर्व
लिखी गई इस विशिष्ट नाट्य कृति ने विवाद के एक ऐसे सिलसिले को 'जन्म दिया
जिसने अपने चंगुल में नाटक निर्देशक, अभिनेता, समीक्षक, जन प्रतिनिधियों
और सेंसर बोर्ड तक को लपेट लिया ।

मराठी के सुप्रसिद्ध लेखक समीक्षक ना ० सी ० फड़के ने 'गिद्ध' के प्रदर्शन के
विषय में अपनी तीखी प्रक्रिया नाट्य दर्पण, अक्तूबर 74 के अंक में इस प्रकार
व्यक्त की थी----"" "मुझे जैसा दिखाई देता है वैसा ही मैं लिखता है' ऐसा तेन्दूलकर
का कहना है । मेरा उनसे सवाल है कि आपको सात्विक और सदृवृत्तियों
का परिष्कार करने वाले रत्री- पुरुष इस दुनियां में नजर नहीं आते ?”

"अच्छा और बुरादोनों तरह से लिखा जा सकता है । लेखक की
मनोवृत्ति जिस तरह की होगी उसी तरह की अभिव्यबित उसकी रचना में

होगी I दुराचार, निर्लज्जता, पापाचार जैसे विषय नाटककार को नहीं लेने
चाहिएं । "गिद्ध" की प्रस्तुति सेएक बेसिरपैर की परिचर्चा का ढिढोरा
पीटने की कोशिश की गई है I”

नाट्य दर्पण के ही जनवरी 1976 के अंक में चन्द्रकान्त पोंक्षे ने लिखा----'" 'गिद्ध'के विषय, चरित्रों, उनके स्वभाव और आदतों से हमें सिर्फ एक बात
पता चलती है, वह है, 'लिंग पुराण' । परदा खुलते ही साले, हरामी आदि
गालियों की बौछार से नाटक शुरू होता है । मंच पर क्या दिखाना है औ र क्या
नही: दिखाना है, इसका ज्ञान तेंदुलकर को नहीं है ; आश्चर्य की बात है ।"
3

