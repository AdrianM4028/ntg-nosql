मैला अ चिल
मैला आँचल हिन्दी के यश:काय रचनाकार फणीश्वरनाथ रेणुका सुप्रसिद्ध उपन्यास है ।

प्रस्तुत नाटक रेणु के इस उपन्यास का बिदेसिया शैली में रूपान्तरण है ।
मैला आँचल बिहार के सर्वाधिक पिछडे क्षेत्र पूर्णिया के एक अंचल की कथा है । कोशी के
किनारे बसे इस अंचल का जीवन प्राकृतिक विपदाओं की चपेट से आकुल तो रहता ही है , ग्रामीण
जन जीवन को शोषित करने वाली ताकतों का आक्रमण भी इसे झेलते रहना पड़ता है I मैला
आँचल का कथाकाल आजादी के द्वार पर खड़े भारत से आरंभ होकर आजादी के बाद राज-

नीतिक और सामाजिक मूस्यों में गिरावट को झेलते हुए भारत तक फैला है । इस रचना में
भारत के ग्राभीण जन-जीवन के संस्कार संघर्ष और चेतना का विस्तृत फैलाव है, जो मूरुयों के
प्रति आस्था जगाता है, जीवन की संवेदना और नैतिकता को रेखांकित करता है । राम किरपाल
सिंह, विश्वनाथ प्रसाद और रामखेलावन यादव---: तीनों व्यक्ति जाति अंतर सम्पति के आधार

पर गां२व के तीन समूहों का नेतृत्व करते हैं । तीनों के अपने-अपने स्वार्थ हैं, शोषण का अपना
अलग तंत्र है I सारा गां२व इस तन्त्र में उलझा हुआ है । कथा की एक धीरा महंथ सेवा दास,
रामदास और लक्ष्म'रैं दासिन को लेकर चलती है । कबीर की क्रांतिधर्मी वैचारिकता को लेकर
चलने वाले पंथ के मठों में फैले भ्रष्टाचार के साथ-साथ लक्षमी के जीवन के माध्यम से यह धारा
एक रुत्री के आशाओं लालसाओं और प्रेम के संसार को अभिव्यक्त करती है । बालदेव, और

कालीचरण आदि पात्र आजादी के बाद हमारे देश में राजनीतिक मूरुयों के विखराव को रूपायित
करते हैं । जीवन से कटे आदमी और आदमी की संवेदना से अलग आज राजनीति के कुत्यित
रूप को तीव्रता से रूपायित करने वाली यह रचना हमारे भविष्य के लिए तैयार हो रहे कई

भयावह गह्नरों की ओर संकेत करती है । फिर कमली और प्रशांत की प्रणय कथा नैतिकता
और प्रेम के उहात तथा संतुलित स्वरूप को रूपायित करते हुए जीवन के कई ऐसे पक्षों को
उद्धारित करती है, जो हमारे समाज की इस संघर्ष यात्रा के लिए उत्प्रेरक का काम करते हैं I

मैला आँचल की पूरी कथा विदेशिया के नाट्यरूप की युक्तियों, रूढियों, गतियों, और
चाक्षुष संरचनाओं के माध्यम से प्रस्तुत की गयी है । बिदेसिया समग्रता में लोक जीवन की
अभिव्यक्ति का सघन माध्यम है । बिहार के गां२देरों की सामाजिक संरचना इस रचना में रूपावित हुई है, जिसे सम्प्रेषित करने में बिदेसिया का उपयोग महत्वपूर्ण साबित हुआ है I बिहार
के लोक-संस्कार एवं पारम्परिक गीतों के द्वारा मैला आँचल के व्यापक परिवेश को समेटने
की सहज सुविधा भी उपलब्ध है ।
मैला आँचल नाटक की भाषा भोजपुरी और हिन्दी है प्रस्तुति में सूत्रधार, नटी और विदूषक

तथा नेरेटिव गीतों की भाषा भोजपुरी रखी गई है और मुख्य नाटक की भाषा रेणु के
उपन्यास मैला आँचल से ली गई हिन्दी भाषा है ।

