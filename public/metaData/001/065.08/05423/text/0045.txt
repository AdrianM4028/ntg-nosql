भी आधुनिक हिंदी रंगमंच (स्वतन्त्रता के पश्चात) का इतिहास लिखा जाएगा
'अनामिका' के योगदान को महत्वपूर्ण स्थान प्राप्त होगा ।
गोष्ठियों और उत्सवों के अवसर पर धर्मशालाओं और मित्रों के घरों में रहने, स्वागत

सत्कार, और मारवाडी आचार-मुर-औरों और बंगाली मिष्ठान्न के मजे, और गप्पबाजियाँ
तो कभी भुलाई नहीं जा सकतीं । किरण का स्नेहपूर्ण आतिथ्य क्षीर उनका सौम्य
गृहस्थ लक्षमी भाव हम सबका मन मोह लेता था r सिंधी जी और सुशीला जी के
यहाँ साहित्यिक चर्चाओं और चाय पारियों का अपना मजा था । उनके यहां रहकर
मैं कलकत्ते की अच्छी मिठाई की दुकान की अच्छा खासा जानकार बन गया था ।

अनामिका के कार्य पद्धति की यही बडी भारी विशेषता बराबर रही है की हर
उत्सव में भाग लेने वाले अनामिका परिवार के अंग बना लिए जाते हैं ।

यह कुछ संस्मरणात्मक पंक्तियाँ अधूरी रह जाएँगी यदि विश्वम्भर भाई (विश्वम्भर
सुरेका) और उनकी अत्यन्त विनम्र और शीलवती पत्नी भगवती का उल्लेख न कहाँ ।
इधर वर्षों' से उन्हीं के साथ ठहरता रहा हूँ l उनका वातानुकूलित अतिधि कमरा
जैसे मेरे ही लिए बना हो । उस कमरे का अनामिका के इतिहास में बडा भारी
स्थान है । वहीं सन् १ ९ ६ ६ में राकेश कोई एक महीना ठहरे थे, और श्यामानन्द
के साथ लम्बी-लम्बी चर्चाएँ करके उन्होंने अपने नाटक "लहरों के राजहंस" का

तीसरा अंक दुबारा लिखा था ।

नाटककार और निर्देशक के बीच इस तरह का

सम्बन्ध हमारे रंगमंच के इतिहास की एक सुखद और अभूतपूर्व घटना है । उसी
कमरे में एक बार एक गोष्ठठी के अवसर पर -राकेश, गिरीश कारनाड,
नेभिचन्द्र और मैं रात भर रंगमंच चर्चा और गप्प करते रहे । विश्वम्भर भाई की

सूझ-बूझ ऐसी है कि बात-बात में रंगमंच के विकास और उत्थान की ऐसी
योजनाएँ बना डालते थे कि आश्चर्य होता था और उनके यहाँ रहने का प्रीतिकर
सुख तो एक बडा पुण्य काम है ।

इस वर्ष 'अनामिका' रजत जयंती उत्सव मनाने जा रहीं है । मेरी शुभकामनाएँ हैं,
और साथ ही उत्सव को सफल बनाने में मेरा दायित्व भी है I प्रतिभा जी, और विमल

भाई ने जब मुझसे उत्सव की योजनाएँ बनाने और उनका संचालन देखने का
प्रस्ताव किया तो मैंने सहर्ष स्वीकार कर लिया । योजनाओं के स्वरूप के बारे में
"स्मारिका" में विवरण है । पहली बार देश में कोई एक अव्यवसायी नाटक-संस्था

इतना विशाल आयोजन करने जा रही है । उत्सव की परिकल्पना बहुत व्यापक है,
और उसमें बडी विविधता है । नाट्य शास्त्र की समसामयिक सार्थकता से लेकर नए
एशियाई रंगमंच तक के विषय योजना में सम्मिलित हैं । इतने बड़े अनुष्ठान में सभी
रंगमंच प्रेमियों और रसिकों का सहयोग अपेक्षित है । यह एक बडा और पवित्र
अवसर है है हमारी परम्परा में नाटक को पंचमवेद माना गया है ।

सुरेश अवस्थी

