आजादी के बाद भारतीय रंगमंच के पुनर्जागरण के अभियान के पीछे निहित
चुनौती का एक पक्ष यदि बिक्टोरियन रंगमंच क्रो प्रतिबिम्बित करते पारसी
थियेटर से मुक्ति पाने का था, तो दूसरा पक्ष भारतीय रंगमंच के निजी मुहावरे
के अन्वेषण करने का था । कहने की जरूरत नहीं कि इस चुनौती का दूसरा
पक्ष अधिक कठिन और सृजनात्मक-श्रम-साध्य था । इसके लिए भारत के
विभिन्न प्रान्तो, अंचलों और उपांचलों में शताब्दियों है व्याप्त लोक रूपों का
शोध, अध्ययन और मनन भर पर्याप्त नहीं था बल्कि आधुनिक युग के जटिल

जीवन मेँ निहित संवेदनों, आख्यानों और अभिव्यक्ति के रूपों के साथ इन
लोकरूपों का एक जैविक रिश्ता कायम करना भी जरूरी था ।

हम सन्तोष व्यक्त कर सकते है कि भारतीय रंगमंच ने इन दोनों ही तरह की
चुनौतियों का काफी हद तक सफलतापूर्वक सामना किया । लेकिन भारतीय

रंगमंच की संज्ञा इससे वहीं अधिक की मांग करती है । हम अपने क्षेत्रीय
अथवा आंचलिक रंगमंच यर गर्व कर सकते है; हम इन्हें पाश्चात्य रंगमंच के
बरक्स रखकर इनकी स्वतन्त्र सामूहिक पहचान का दावा भी कर सकते है
लेकिन इन क्षेत्रीयताओँ अथवा अधिलिलताओं क्रो अखिल भारतीय या जाय

अर्थवत्ता प्रदान करने के लिए यह आवश्यक है कि हम एक ओर खुले मन
से इनकी भिन्नता तथा विविधता को स्वीकार करें और दूसरी ओर इनमेँ निहित
समानता के उन बिन्दुओं को पहचानने का यत्न करें जो इन्हें एकता का अन्तर्निष्ठ

रूप प्रदान करते है ।
यह नाट्य समारोह इसी स्वीकृति और पहचान का एक उपक्रम है ।
दयाप्रकाश सिम्हा
निदेशक
भारत भवन, गोपाल

